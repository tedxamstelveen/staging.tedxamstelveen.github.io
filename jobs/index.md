---
layout: page
title: TEDxAmstelveen Vacatures
description: Overzicht van alle vacatures van TEDxAmstelveen.
comments: false
permalink: "/jobs/"
nav: jobs

---
Wij zoeken teamleden om **TEDxAmstelveen** 2020 tot een succes te maken. Draag jij TEDx een warm hart toe, ben je in staat de komende periode actief mee te werken aan een van de volgende editie’s en ben jij een echte teamplayer. Stuur dan snel je reactie naar hallo@tedxamstelveen.com

Wij zijn TEDxAmstelveen; een organisatie van zeer enthousiaste, professionele vrijwilligers die in 2020 weer een inspirerend event willen neerzetten. Je hebt vast wel eens een TED talk gezien, toch? Wij zorgen er voor dat we hier in Amstelveen ook van die inspirerende talks delen met de rest van de wereld. Onze ambitie daarbij is groot, we willen dat TEDxAmstelveen niet alleen een event is, maar ook een beweging die positieve verandering in gang zet!

### Storyteller
Help ons bij de communicatie voor **TEDxAmstelveen**!

We zoeken een (Amstelveens) talent die ons het komende jaar kan ondersteunen. Je helpt met het vergroten van onze TEDx community door regelmatige online posts. Je bent thuis op Instagram en Facebook en weet bij je berichten het ideale plaatje te vinden of te maken. Je geeft tips over prachtige bestaande TEDx talks en vertelt over de voorbereidingen van het evenement. Soms schrijf je het zelf, soms redigeer je, maar de informatie is in ieder geval altijd foutloos.

Wat krijg je terug? Een dedicated team, TEDx ervaring, netwerk en veel plezier. Ja ja, dat laatste hoort er zeker bij.

Interesse? Laat ons weten waarom jij niet mag ontbreken in het team van TEDxAmstelveen 2020  via hallo@tedxamstelveen.com.

Toch nog iets meer weten? [hallo@tedxamstelveen.com](mailto:hallo@tedxamstelveen.com?subject=TEDxAmstelveen vacatures)

### Kernteam member
Jij in ons TEDxAmstelveen team? TEDxAmstelveen zoekt hulp bij de voorbereiding van TEDxAmstelveen 2020.

Wat zoeken we?

* Je vindt organiseren geweldig én bent er ook nog eens heel goed in.
* Je bent sociaal en communicatief vaardig, flexibel en kunt goed zelfstandig werken.
* Je bent een Pietje Precies en houdt van structuur aanbrengen.
* Je bent creatief en weet je ideeën concreet te maken.
* Je houdt ervan als iets nét even beter geregeld is.
* En bovenal word je enthousiast van TEDx en heb je zin om TEDxAmstelveen 2020 tot een succes te maken!

Voor een groot evenement met 500 bezoekers moet er van alles geregeld worden zoals locatie, muziek, productie, stage design, sprekersvoorbereiding, catering, gadgets, goodies, programmaboekjes, draaiboeken, etc. Het gaat om de complete TEDxAmstelveen-beleving op de dag van het event maar ook in de aanloop van het evenement. Je bent er gemiddeld wekelijks 2 uur aan kwijt. Het team komt 1-2 keer per maand bij elkaar. Naarmate het event dichterbij komt, zal dat iets meer zijn.

Iets voor jou? Laat ons weten waarom jij niet mag ontbreken in het team van TEDxAmstelveen 2020 [hallo@tedxamstelveen.com](mailto:hallo@tedxamstelveen.com?subject=TEDxAmstelveen vacatures)

### Spreker liaison
Jij in ons **TEDxAmstelveen** team? TEDxAmstelveen zoekt hulp bij de voorbereiding van TEDxAmstelveen 2020.

Onze sprekers hebben een idea worth sharing en heel veel te vertellen. Jij helpt hen om een krachtig korte TEDx talk neer te zetten. Je wordt enthousiast van TEDx en heb je zin om TEDxAmstelveen 2020 tot een succes te maken! Je zorgt dat je alle tips kent die Chris Anderson geeft over het maken van een TED talk en deelt deze kennis met de sprekers. Je zorgt dat de spreker op tijd helemaal klaar is voor zijn/haar talk op <del>17 mei 2020</del> 8 november 2020.  Dit doen we door middel van coaching en oefen sessies. Je werkt samen met een team van andere spreker coaches.

Je bent er gemiddeld maandelijks 6 uur aan kwijt.  Naarmate het event dichterbij komt, zal dat iets meer zijn.

Iets voor jou? Laat ons weten waarom jij niet mag ontbreken in het team van **TEDxAmstelveen** 2020 [hallo@tedxamstelveen.com](mailto:hallo@tedxamstelveen.com?subject=TEDxAmstelveen vacatures)