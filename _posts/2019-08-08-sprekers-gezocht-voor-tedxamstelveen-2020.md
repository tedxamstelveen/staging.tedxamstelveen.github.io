---
layout: post
cover: assets/blog/sprekers-gezocht-voor-tedxamstelveen-2020.jpg
title: Sprekers gezocht voor TEDxAmstelveen 2020
date: 2019-08-08 00:00:00 +0000
tags:
- '2019'
- TEDxAmstelveen
- sprekers
author: mettereitsma
name: Mette Reitsma
description: Na het succes van een uitverkochte tweede editie in april 2019 staat Amstelveen
  definitief op de TEDx kaart. De organisatie voor het vervolg in 2020 is al in volle
  gang en wij zijn ervan overtuigd dat we de volgende editie naar een nóg hoger niveau
  kunnen tillen. TEDxAmstelveen 2020 wordt niet alleen groter, maar vooral ook grootser.
  En daar kun jij als spreker aan bijdragen!
height: 150
width: 150
assets:
hits: 1

---
Na twee succesvolle edities staat TEDx in Amstelveen definitief op de kaart. De organisatie is inmiddels begonnen met de organisatie van een volgende editie die gepland is op zondag 17 mei 2020. Het plan is om het evenement naar een nóg hoger niveau te tillen. TEDxAmstelveen 2020 wordt niet alleen groter namelijk voor 500 bezoekers, maar vooral ook grootser qua inhoud. En daar kun jij als spreker aan bijdragen! Het succes van elk TEDx event valt of staat namelijk met inspirerende TED talks. Die zullen we dan ook zeer streng en zorgvuldig selecteren. Hierbij letten we onder meer op originaliteit, actualiteit en relevantie. We willen ook graag een lokaal podium zijn dus willen vooral sprekers uit Amstelveen, Aalsmeer, Ouderkerk en Uithoorn oproepen om deze kans te grijpen.

### Wat is een TED talk?

TED talks zijn ‘Ideas worth spreading’. Niet zomaar een presentatie, maar een sprankelende en inspirerende uiteenzetting van jouw ideeën en inzichten. In maximaal 18 minuten neem je het publiek mee in jouw gedachtewereld en geef je het iets mee om over na te denken. De opnames van de talks zijn achteraf gratis te bekijken online, dus het bereik van een TED talk is enorm.

### Once Upon a Time?

Het thema van 2019 ‘Once Upon a Time’ gaat over dromen die werkelijkheid worden. Over tijden die veranderen, waardevolle lessen uit het verleden, uitdagingen van nu en over oplossingen voor een toekomst waarin niets onmogelijk is.

### Wat verwachten we van jou?

Dat je een inspirerend idee hebt, om te beginnen. En dat je ons én het publiek daarmee kunt raken. Spreken op een TEDx podium is een onvergetelijke ervaring, maar wel een ervaring die behalve een goed idee ook de nodige moed en een degelijke voorbereiding vereist. Reken op gemiddeld tussen de 40 en 100 uur voor het uitwerken, aanscherpen en oefenen van je talk.

### Wat kun je van ons verwachten?

Wij gaan er een waanzinnig mooi evenement van maken, waarop alles tot in de puntjes klopt. Jouw succes is ook ons succes, en andersom. Dus wij zullen je bij de voorbereiding van je TED talk intensief begeleiden. Dit doen we onder meer tijdens een aantal avonden en middagen waarop onze ervaren sprekerscoaches je bijstaan met tips en tricks.

### Wat gebeurt er na je aanmelding?

Na ontvangst zullen we je aanmelding beoordelen op originaliteit en relevantie met de regio en met het thema. Als jouw idee door deze eerste selectie komt, nodigen we je uit om dit bij ons te komen pitchen. Zijn we er dan nog steeds van overtuigd dat jouw talk een waardevolle bijdrage is voor TEDxAmstelveen 2019, dan stap jij in april op het podium!

Benieuwd hoe het er in [2018](https://www.youtube.com/watch?v=O5ERrI1vyKQ) en [2019](https://www.youtube.com/watch?v=Etn6Bi4LISU) aan toe ging? Bekijk de aftermovie van afgelopen jaren.

<div class="flex flex-column mb2 items-center super-big">
<button class="ampstart-btn"><a href="https://docs.google.com/forms/d/e/1FAIpQLSf7EhhZezL1VxaIhLz8vKaMvSxcBlDi4EQCYsu4HNtEQoyKSg/viewform" title="Inschrijven TEDxAmstelveen 2020">Schrijf je hier in!</a>
</button>
</div>
