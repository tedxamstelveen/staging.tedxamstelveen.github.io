---
title: TEDx 14 april 2019 in de Schouwburg Amstelveen
layout: post
date: 2018-10-03 22:00:00 +0000
cover: "'/assets/blog/tedxamstelveen-schouwburg.jpg'"
tags: 2019
author: nielsverhaest
name: Niels Verhaest
description: 'TEDx heeft met de Schouwburg Amstelveen een absolute toplocatie gevonden
  voor de tweede jaargang van het evenement op zondag 14 april 2019. '
width: 150
height: 150
assets: ''
hits: ''

---
TEDx heeft met de [Schouwburg Amstelveen](https://schouwburgamstelveen.nl/) een absolute toplocatie gevonden voor de tweede jaargang van het evenement op zondag 14 april 2019. Eigenlijk kunnen we wel stellen dat de Schouwburg en TEDxAmstelveen elkaar hebben gevonden. Want sinds Quirine Muntz en José Haverman – bij de Schouwburg verantwoordelijk voor o.a. marketing en evenementen – als bezoekers aanwezig waren bij onze eerste editie in maart 2018, is er duidelijk sprake van wederzijds enthousiasme. Beide partijen zijn dan ook vol vertrouwen dat dit het begin is van een duurzame en zeer succesvolle samenwerking.

Wij kunnen in ieder geval niet wachten om het succes van TEDxAmstelveen 2018 een vervolg te geven op deze prachtlocatie in hartje Amstelveen. Een locatie die bovendien perfect aansluit bij onze groeiambities. De kleine zaal van de Schouwburg biedt plaats aan ruim 200 bezoekers, wat al een verdubbeling betekent ten opzichte van het de eerste editie in 2018. Met de grote zaal is er nog volop ruimte voor verdere groei van TEDxAmstelveen in de toekomst.

Intussen is de selectieprocedure voor sprekers op het evenement in volle gang. Wij zijn overweldigd door het grote aantal aanmeldingen dat we hebben ontvangen en kunnen ieder geval alvast verklappen dat er zeer veelbelovende sprekers tussen zitten. Hierover later meer!

Blijf op de hoogte via de berichtgeving van onze mediapartner [Amstelveenz](https://www.amstelveenz.nl/index.html) en volg TEDxAmstelveen op [Facebook](https://www.facebook.com/TEDxAmstelveen/) en [Linkedin](https://www.linkedin.com/company/tedx-amstelveen/) om niets te missen over sprekers, kaartverkoop en ander nieuws.