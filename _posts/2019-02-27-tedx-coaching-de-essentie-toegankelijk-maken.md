---
layout: post
cover: assets/blog/tedxamstelveen-once-upon-a-time-cover.jpg
title: TEDx coaching "De essentie toegankelijk maken."
date: 2019-02-26 23:00:00 +0000
tags:
- TEDx
- Coaching
- TEDxAmstelveen
author: ollievrijmoed
name: Ollie Vrijmoed
description: Een goede TEDx talk geven is niet een kwestie van een pitch sessie in
  september om een half jaar later op het podium te gaan staan. Alle sprekers van
  TEDxAmstelveen worden gedurende deze periode intensief gecoacht. Samen met Jacobien
  Vermande & Merel Funke bekijken we hoe dit coach proces verloopt.
width: ''
height: ''
assets: ''
hits: ''

---
Een goede TEDx talk geven is niet een kwestie van een pitch sessie in september om een half jaar later op [het podium](https://tedxamstelveen.com/event/ "TEDxAmstelveen") te gaan staan. Alle sprekers van TEDxAmstelveen worden gedurende deze periode intensief gecoacht. Samen met [Jacobien Vermande](https://tedxamstelveen.com/team/jacobien-vermande/ "Jacobien Vermande") & [Merel Funke ](https://tedxamstelveen.com/team/merel-funke/ "Merel Funke")bekijken we hoe dit coach proces verloopt.

Ervaren, zelfverzekerd, zoekend, uitgebreid van stof of meelevend; sprekers komen allemaal op een andere manier binnen bij TEDxAmstelveen. Voor een TEDx sprekercoach bestaat geen standaard checklist of draaiboek voor de ondersteuning die hij of zij moet bieden aan een TEDx spreker. Elke TEDx spreker is immers uniek in de wijze waarop hij of zij gecoacht moet worden.

Voorafgaand aan de vorige editie van TEDxAmstelveen gingen onze coaches individueel met een spreker aan de slag. Dit jaar werken de coaches ook met elkaar samen om ervoor te zorgen dat [de sprekers](https://tedxamstelveen.com/sprekers/ "TEDx Sprekers") ware TEDx talks neerzetten.

<span class="redx">Jacobien</span>: "Een spreker heeft de taak om op het podium vertegenwoordiger en spreekbuis van het idee te zijn,." "Zorg als spreker ervoor dat alle ruis en wolligheid er van af is en ga staan op die rode stip!" Die ruis en wolligheid dringen al snel een verhaal binnen. Je zou het kunnen zien als bij de organisatie van een bruiloft: er wordt steeds meer bedacht om de bruiloft aan te kleden, terwijl de bezegeling van de liefde daar niet perse grootser en mooier door wordt. De kracht van een goede TEDx talk moet gevonden worden in de basis van het idee waar de talk over gaat. Terug naar de basis. En dan alleen de elementen toevoegen die de kracht van het idee versterken.

Als coach ben je respectvol, professioneel, je bouwt een vertrouwensband op. Er is veel voor nodig om magie neer te zetten op die rode stip. Je wilt het verhaal mooier maken, je geeft iets van je zelf in het idee waar je aan werkt. Een coach dringt liever niet een mening op, maar dat lukt niet bij iedereen. Sommige heilige huisjes moeten om, om tot een helder en krachtig verhaal te komen.

Het samenwerkingsgevoel is hoog tussen de spreker en coach, maar ook tussen de coaches onderling. In september starten volstrekt onbekende coaches met een zelfde doel: Zet samen in april de TEDx talks neer die passen bij het niveau dat het publiek verwacht, maak het een <span class="redx">'Idea Worth Spreading'</span>.

Jacobien "Transformeer een spreker in 8 maanden. De bewustwording van het omzetten van een idee naar een eigen verhaal werkt bij sommige sprekers wel even beklemmend, je ziet dat ze op een gegeven moment afdrijven van hun initiële idee. Dan is het belangrijk om de verhaallijn bij elkaar te houden en de TEDx talk steeds weer terug te kunnen brengen naar de basis." "Probeer het eens wetenschappelijk te onderbouwen, klopt je visie nog, is het een Idea Worth Spreading?" Drukken op het juiste verhaal kan pijn doen in je eigen verhaal, maar krijg je een spreker eenmaal op een zuivere manier met druk tot de kern van z'n verhaal, dan komt de TEDx talk in zicht.

TEDx spreker op je LinkedIn profiel kunnen zetten. Het is een 'Bucketlist' voor veel potentiële sprekers, maar overmoed en het onderschatten van de uitdaging ligt op de loer. Je geeft geen gastcollege, het vraagt avonden van aanscherpen, je talk opnieuw opschrijven, je kwetsbaar op durven stellen ten opzichte van je team. Ze hebben bijna allemaal een enorme sprekersambitie, maar heb je het juiste TEDx verhaal? Een van onze TEDx [sprekers in 2018](https://tedxamstelveen.com/2018/ "2018"): "Wat heb ik me hierin vergist, het is geen gastcollege geven." "Het is een verhaallijn zoeken met een strikt regime om binnen de TEDx entiteit te blijven. Wijk niet af van de kern van de lijn in je verhaal."

Jacobien: "Met een talk creëer je voor het publiek toegang tot een nieuwe wereld. Voor een talk is het belangrijk om de blinde vlekken uit het verhaal te halen, daar waar het publiek afhaakt. De luisteraar zit er maar 12 tot 18 minuten voor je klaar".

Als coach zijn er vele stijlen; groots, ondersteunend, meelevend, streng, directief, etc. Zolang de wederzijdse communicatie en afstemming respectvol is, draagt het bij aan ieders ontwikkeling, niet alleen die van de sprekers. Ook als coach word je hierin sterker. Er ontstaat een brede samenwerking, zonder dat je elkaars coaching methodes onder uit haalt. "Geef de bevestiging en erkenning die je zelf ook verwacht, dan wordt samenwerken aan een evenement als TEDxAmstelveen iets waar je dagelijks met alle liefde je tanden in wilt zetten."

Op 14 april komt alles samen op TEDxAmstelveen, de tweede editie in [Schouwburg Amstelveen](https://tedxamstelveen.com/event/ "14 april"). Kaarten zijn reeds uitverkocht, [een wachtlijst](https://docs.google.com/forms/d/17Hpx15shsRtoXZnYLfXnLKYxo3ONit2CpRWXmLM9qcY/viewform?edit_requested=true "Wachtlijst") is er nog wel.