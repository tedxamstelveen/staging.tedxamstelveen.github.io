---
title: Bekendmaking TEDxAmstelveen sprekers 2019
layout: post-video
date: 2018-11-21 19:47:22 +0000
cover: ''
video: assets/sprekers/social/tedxamstelveen-sprekers-2019.mp4
tags:
- TEDxAmstelveen
- Sprekers
- Amstelveen
author: ollievrijmoed
name: Ollie Vrijmoed
description: Bekendmaking TEDxAmstelveen sprekers 2019
width: ''
height: ''
assets: ''
hits: ''

---
De sprekers voor TEDxAmstelveen 2019 zijn bekend. Het programma op 14 april zal bestaan uit tien zeer unieke TEDxTalks.   
Samen brengen ze een prachtig en gevarieerd perspectief over het leven, de toekomst en het vermogen om te kunnen veranderen. Dit sluit naadloos aan op ons nieuwe thema ‘Once Upon a Time’, over dromen die werkelijkheid worden en tijden die veranderen. Waardevolle lessen uit het verleden, uitdagingen van nu en een toekomst waarin niets onmogelijk is.

TEDxAmstelveen is zoveel mogelijk een podium voor sprekers uit de regio en daarom zijn vijf van de sprekers uit Amstelveen. De line-up bevat onderzoekers, medici, ondernemers, ontdekkingsreizigers en wereldverbeteraars. Allen met de verscheidenheid van verhalen die, in lijn met [TED.com](http://ted.com/), ’Ideas Worth Spreading’ zullen zijn.

Maak kennis met onze sprekers en hun idee; 

* Hilde Latour - [Initiator](https://tedxamstelveen.com/sprekers/hilde-latour/ "Hilde Latour")

  Hilde onthult hoe blockchain een stabiele basis voor ons inkomen van morgen garandeert. Maak van de armoedegrens een stevig fundament.
* Hans van Tellingen - [Directeur winkelcentrum onderzoek](https://tedxamstelveen.com/sprekers/hans-van-tellingen/ "Hans van Tellingen")

  Worden winkels in de toekomst vervangen door webwinkels? Onderzoek wijst uit dat de toekomst voor fysieke winkels juist bijzonder rooskleurig is.
* Karen Hamaker-Zondag - [Symbolisch therapeut](https://tedxamstelveen.com/sprekers/karen-hamaker-zondag/ "Karen Hamaker-Zondag")

  Mannelijk of vrouwelijk leiderschap? Liever geen van beide... Maar wat dan wel? Karen vertelt het ons.
* Karen Walthuis - [Filosofisch psycholoog](https://tedxamstelveen.com/sprekers/karen-walthuis/ "Karen Walthuis")

  Ook bezorgd over de oprukkende radicalisering en polarisatie? Karen heeft een oplossing, die we samen vanuit Amstelveen gaan verspreiden.
* Niels van Buren - [Sociaal ondernemer](https://tedxamstelveen.com/sprekers/niels-van-buren/ "Niels van Buren")

  De kracht van tegenslag! Niels legt uit hoe tegenslag hem geholpen heeft om zijn dromen te realiseren.
* Nissrine Aissati -[ Trainer](https://tedxamstelveen.com/sprekers/nissrine-aissati/ "Nissrine Aissati")

  Wat zou er gebeuren als we 'de ander' echt zouden ontmoeten? Reageren we dan ook anders? Nissrine begint bij de toekomst: Jongeren.
* Marieke Lips - [Kindbehartiger](https://tedxamstelveen.com/sprekers/marieke-lips/ "Marieke Lips")

  Luisteren om te begrijpen of luisteren om te antwoorden; wat maakt het verschil? Marieke gaat hierop in terwijl zij haar droom voor kinderen in echtscheidingssituaties deelt.
* Margo Rijerkerk - [Samenbrenger en rasoptimist](https://tedxamstelveen.com/sprekers/margo-rijerkerk/ "Margo Rijerkerk")

  Wanneer we iets voor een ander doen, gebeurt er iets. Met de ander én met onszelf. Ontdek de magie van helpen.
* Sabine Pinedo - [Praktiserend internist en ondernemer](https://tedxamstelveen.com/sprekers/sabine-pinedo/ "Sabine Pinedo")

  Goed voor jezelf zorgen is het grootste geschenk dat je anderen kunt geven. Sabine vertelt over de start van een nieuwe duurzaamheidsbeweging.
* Tijs Koedam - [Wellbeing expert](https://tedxamstelveen.com/sprekers/tijs-koedam/ "Tijs Koedam")

  Druk, druk, druk is het huidige statussymbool, maar hoe gaan we dit volhouden als we straks 130 jaar oud worden? Tijs vertelt hoe het anders kan.

Op de website is er vanaf vandaag de mogelijkheid je in te schrijven als je graag aanwezig wilt zijn op 14 april in de Schouwburg Amstelveen. Op basis van deze voorinschrijving krijg je straks de gelegenheid om begin 2019 een kaart te kopen.