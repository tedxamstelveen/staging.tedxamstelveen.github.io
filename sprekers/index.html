---
layout: page
cover: "/assets/blog/sprekers-gezocht-voor-tedxamstelveen-2019.jpg"
title: Sprekers gezocht voor TEDxAmstelveen 2019
description: Voor TEDxAmstelveen 2019 zijn we op zoek naar nieuwe sprekers. Sprekers met ideeën en inzichten die de wereld aan het denken zetten met hun TEDTalk. Ben jij de nieuwe spreker op TEDxAmstelveen in 2019? Meld je dan aan.
comments: false
permalink: /sprekers/
nav: sprekers
---

<p>Na het succes van de uitverkochte eerste editie in maart 2018 staat Amstelveen definitief op de TEDx kaart. De organisatie voor het vervolg in 2019 is al in volle gang en wij zijn ervan overtuigd dat we de volgende editie naar een nóg hoger niveau kunnen tillen. TEDxAmstelveen 2019 wordt niet alleen groter, maar vooral ook grootser. En daar kun jij als spreker aan bijdragen!</p>
<p>Het succes van elk TEDx event valt of staat namelijk met inspirerende TED talks. Die zullen we dan ook zeer streng en zorgvuldig selecteren. Hierbij letten we onder meer op originaliteit en relevantie met de regio en het thema.</p>

<h3>Wat is een TED talk?</h3>
<p>Een TED talk is een ‘Idea wordt sharing’. Niet zomaar een presentatie, maar een sprankelende en inspirerende uiteenzetting van jouw ideeën en inzichten. In maximaal 18 minuten neem je het publiek mee in jouw gedachtewereld en geef je het iets mee om over na te denken. De opnames van de talks zijn achteraf gratis te bekijken online, dus het bereik van een TED talk is enorm.</p>

<h3>Once upon a time?</h3>
<p>Het thema van 2019 ‘Once upon a time’ gaat over dromen die werkelijkheid worden. Over tijden die veranderen, waardevolle lessen uit het verleden, uitdagingen van nu en over oplossingen voor een toekomst waarin niets onmogelijk is.</p>

<h3>Wat verwachten we van jou?</h3>
<p>Dat je een inspirerend idee hebt, om te beginnen. En dat je ons én het publiek daarmee kunt raken. Spreken op een TEDx podium is een onvergetelijke ervaring, maar wel een ervaring die behalve een goed idee ook de nodige moed en een degelijke voorbereiding vereist. Reken op gemiddeld tussen de 40 en 100 uur voor het uitwerken, aanscherpen en oefenen van je talk.</p>

<h3>Wat kun je van ons verwachten?</h3>
<p>Wij gaan er een waanzinnig mooi evenement van maken, waarop alles tot in de puntjes klopt. Jouw succes is ook ons succes, en andersom. Dus wij zullen je bij de voorbereiding van je TED talk intensief begeleiden. Dit doen we onder meer tijdens een aantal avonden en middagen waarop onze ervaren sprekerscoaches je bijstaan met tips en tricks.</p>

<h3>Wat gebeurt er na je aanmelding?</h3>
<p>Na ontvangst zullen we je aanmelding beoordelen op originaliteit en relevantie met de regio en met het thema. Als jouw idee door deze eerste selectie komt, nodigen we je uit om dit bij ons te komen pitchen. Zijn we er dan nog steeds van overtuigd dat jouw talk een waardevolle bijdrage is voor TEDxAmstelveen 2019, dan stap jij in april op het podium!</p>
<p>Benieuwd hoe het er in 2018 aan toe ging? Bekijk dan de aftermovie van vorig jaar.</p>
<amp-youtube width="480" height="270" layout="responsive" data-videoid="O5ERrI1vyKQ"></amp-youtube>

<p>(Inschrijven kan tot 3 september)</p>

<div class="flex flex-column mb2 items-center">
<button class="ampstart-btn"><a href="https://docs.google.com/forms/d/e/1FAIpQLSc6m5xsDiA6wH0b_9ud0DCFRKGO6AHoyZNhSSteqeKIDPRX8w/viewform" title="Inschrijven TEDxAmstelveen 2019">Schrijf je hier in!</a>
</button>
</div>
